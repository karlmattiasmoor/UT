# Pildituvastusmeetodite võrdlus lauamängu gomoku näitel
Pildituvastus leiab kasutust aina rohkemates valdkondades ning selle abil saab automatiseerida paljusid ülesandeid.
Et seda saaks teha tuleb valida antud ülesande jaoks sobiv algoritm ning parameetrid.
Gomoku on Aasiast pärit lauamäng, mille seisude ülesmärkimiseks kasutatakse käsitsi täidetud paberblankette, mis ajakulukas ning võib olla ebatäpne.
Uurimistöö autor pakub antud probleemile lahenduse, kasutades selleks pildituvastust.
Käesoleva uurimistöö eesmärk on võrrelda erinevaid pildituvastusmeetodeid ning leida kõige efektiivsem lauamängu gomoku seisu tuvastamiseks.
Uurimistöös seletatakse lahti kuidas töötavad Canny ja Hough joonetuvastus, Haar kaskaadklassifitseerija ning konvolutsiooniline tehisnärvivõrk. 
Antud meetodite põhjal koostatakse programmid gomokuseisu tuvastamiseks ning võrreldakse nende täpsust ning kiirust gomokulaua piltidest koosneva andmestiku abil, tuues välja erinevate programmide tugevad ja nõrgad küljed. 
Uurimistöös selgus, et kõige paremini töötab gomokuseisude tuvastamisel Canny ja Hough joonetuvastuse ning konvolutsioonilise tehisnärvivõrgu kasutamine.
